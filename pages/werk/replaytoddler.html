---
# layout: vertical
permalink: RePLAYToddler
published: true
title: RePLAY Toddler
description: Project om risicovol spel bij kleuters in de Vlaamse kinderopvang te stimuleren. Onderzoek door de opleiding Pedagogie van het Jonge Kind aan Arteveldehogeschool.
---

<p>In het vak 'Externe projecten' werkten we op school in een team van vijf samen om de wensen van onze klant te vervullen. Als teamleader was ik verantwoordelijk om dit alles in goede banen te leiden. Onze klant was een projectgroep van docenten aan de opleiding Pedagogie van het Jonge Kind aan Arteveldehogeschool. </p>

<p>
Met hun projectgroep waren ze volop bezig om een tool uit te werken om risicovol spel bij peuters in de Vlaamse kinderopvang te promoten bij de begeleiders. Aangezien het project nog in ontwikkeling was, is pas gaandeweg duidelijk geworden welke tool uitgewerkt zou worden. In het begin was wel al zeker dat er illustraties nodig zouden zijn. Na enkele voorstellen voorgelegd te hebben, is de stijl gekozen die ik ontwikkeld had. Met het hele team werkten we dan afbeeldingen uit in diezelfde stijl. 
</p>

<p>
Later in de samenwerking werd de uitwerking van het project vastgelegd: een toolbox met verschillende onderdelen in. Bijvoorbeeld quick sheets met uitleg per categorie van risicovol spel, een draaikalender per week om het hele jaar door bewust na te denken over risicovol spel, een poster waarop verschillende vormen van risicovol spel te zien zijn, een handleiding en dergelijke meer. 
</p>
â€‹
<p>
De uitgewerkte elementen zijn niet allemaal door mij persoonlijk gemaakt. Binnen het team hebben we de taken verdeeld. Ikzelf stond in voor de teammanagement, de communicatie met de klant, de quick sheets uitwerken en ik heb enkele van de afbeeldingen uitgewerkt (peuters rond het kampvuur, nabij water, op de tafel, bij de auto). Aangezien het project nog in een testfase zat, hebben we niet alle elementen voor de toolbox kunnen uitwerken. Dit project wordt het komende jaar opgepikt door een nieuw team studenten. </p>