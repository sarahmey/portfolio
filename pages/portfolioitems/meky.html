---
# layout: vertical
permalink: meky
published: true
title: Meky
description: CD-hoes voor de CD 'Meky' van Karel Vanden Bogaerde.
---

<p>Karel, een jongeman met een passie voor muziek, kwam in de les ons zijn verhaal vertellen. Hij vertelde hoe hij zijn vriend, Meky, had leren kennen. Wie hij was, wat ze samen beleefden, hoe gehecht hij aan hem geworden was. En wat er toen gebeurde. 
</p>

<p>
Kanker werd bij Meky vastgesteld. Een lange lijdensweg stelde iedereen op de proef. Toen praten niet meer hielp, vond Karel zijn toevlucht bij muziek. Hij speelde gitaar en zong over zijn gevoelens en zijn gedachten. Wat Karel vooral raakte was wat Meky het meeste vreesde: vergeten worden. Met zijn korte leven, waarvan hij jaren ziek was geweest, wie zou hem herinneren? Karel liet dit niet zomaar gebeuren en besloot na Mekys overlijden om de muziek die hij voor zichzelf geschreven had uit te brengen, ter ere van hem. Al enkele jaren is hij bezig met de uitwerking van zijn plan. Wat hij nog ontbrak was een CD-hoes, daarvoor kwam hij bij ons ten rade. </p>

<p>
Bij de uitwerking van deze opdracht heb ik vooral gefocust op de positieve herinneringen, hoe Karel Meky beschreef als iemand die steeds leefde in het moment, met het idee dat alles wel goed zal komen. Hoe hij kon genieten van de kleine dingen, stilstond en de dingen om zich heen opnam. Dit heb ik gecombineerd met lijnen, die wijzen op hoe fragiel het leven wel niet kan zijn, soms hangt het letterlijk aan een zijden draadje. </p>